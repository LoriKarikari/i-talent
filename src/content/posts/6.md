---
pubDate: 2024-01-06
author: Lori Karikari
title: Seminaries
description: ""
image:
  url: "https://media.licdn.com/dms/image/D4E22AQEsCCf9ZjB1PA/feedshare-shrink_800/0/1697180672036?e=2147483647&v=beta&t=Vsd6wNw2gfI8AKZ9llaXYuve9OM2gUxS5JaKCu-1OTY"
  alt: "#"
tags: ["Seminaries"]
---

# Forensics
- **Datum:** 21/03/2023
- **Bedrijf:** PWC
- **Locatie:** Hogeschool PXL
- **Duur:** 3u

Tijdens deze workshop gingen we aan de slag met een Windows VM die geïnfecteerd was met verschillende malware. Om malware te detecteren moesten we technieken zoals ongeldige codehandtekeningen en dubbele bestandsextensies identificeren. Om de malware te analyseren maakten we gebruik van tools als Yara, Capa en Sigcheck. Daarnaast was er nog een uitgebreide uitleg over de incident response methodologie.

# Multi-cloud
- **Datum:** 18/04/2023
- **Bedrijf:** Gluo
- **Locatie:** Hogeschool PXL
- **Duur:** 3u

Tijdens deze workshop leerden we hoe je infrastructuur op verschillende cloudproviders kan automatiseren met IaC-tools. Eerst maakten we kennis met CloudFormation van AWS en Bicep van Azure. CloudFormation en Bicep zijn IaC-tools die alleen werken bij de cloudproviders die ze aanbieden. Daarna zetten we een multi-cloudomgeving met AWS, GCP en Azure op aan de hand van Terraform. In tegenstelling tot CloudFormation en Bicep, kan je Terraform gebruiken voor meerdere cloudproviders. Dit proces werd in een GitLab-pipeline gezet om het verder te automatiseren.

# Nomad
- **Datum:** 09/05/2023
- **Bedrijf:** Inuits
- **Locatie:** Hogeschool PXL
- **Duur:** 3u

Het seminarie ging over Hashicorp Nomad, een platform voor containerorkestratie. Nomad biedt een alternatief voor Kubernetes en staat bekend om zijn eenvoud. Het was een hands-on workshop waarbij we leerden hoe we apps kunnen beheren en schalen met Nomad.

# Docker en Kubernetes 101
- **Datum:** 16/05/2023
- **Bedrijf:** AE
- **Locatie:** Hogeschool PXL
- **Duur:** 3u

AE gaf een seminarie met een introductie over Docker en Kubernetes. Docker is een platform voor het draaien van applicaties in containers, terwijl Kubernetes een platform is voor het beheren van de containerized applicaties. De introductie werd gevolgd door een praktische workshop waar het videospel Doom werd gedeployt op Kubernetes.

# Cisco
- **Datum:** 08/11/2023
- **Bedrijf:** Cisco
- **Locatie:** Hogeschool PXL
- **Duur:** 3u

In deze sessie maakten we kennis met Meraki Cloud. Hiermee kan je jouw Cisco-netwerk via een cloudplatform beheren. Na de theoretische uitleg mochten we problemen oplossen op een Capture the Flag-platform en proberen om de hoogst mogelijk score te halen. De winnaar kreeg een Cisco Access Point.

# Battle of the Cloud Platforms
- **Datum:** 22/11/2023
- **Bedrijf:** Datasense
- **Locatie:** Hogeschool PXL
- **Duur:** 3u

Twee oud-studenten van Hogeschool PXL kwamen vertellen over hun stage en job bij Datasense. Ze vergelijkten drie cloud-based data warehouses namelijk Snowflake, Google Big Query en Synapse. De algemene conclusie was dat Snowflake beter scoort qua performance en kostprijs dan de alternatieven.

# Cyber Security Operations in the Real World
- **Datum:** 06/12/2023
- **Bedrijf:** Secwise
- **Locatie:** Hogeschool PXL
- **Duur:** 3u

In deze sessie werden we ondergedompeld in het dagelijkse leven van een security analyst. Dit bedrijf specialiseert zich vooral in blue teaming, maar niet enkel security in de digitale wereld kwam aan bod. Er werd ook getoond hoe er fysieke dreigingen kunnen zijn zoals lock picking, of het plaatsen van malicious apparaten binnen een netwerk.

# From Hello World to Hello Work
- **Datum:** 13/12/2023
- **Bedrijf:** ACA Group
- **Locatie:** Hogeschool PXL
- **Duur:** 3u

In deze workshop kregen we een applicatie waar je pizza’s kan bestellen. De frontend was gebouwd met Angular en de backend met Spring Boot. We moesten duo’s vormen om te pair programmen, hoewel wij een trio van SNB’ers hadden samengesteld. Je kon verschillende kaartjes trekken om ofwel een bug te fixen ofwel een nieuwe feature toe te voegen. Onze soft skills werden getest door de omschrijvingen bewust vaag te houden zodat je verplicht was om veel vragen te stellen.
